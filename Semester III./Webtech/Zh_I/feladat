

Kedvenc kocsmátokban vizsgáljátok az italfogyasztási szokásokat, amiket XML-ben kell feljegyezni és megjeleníteni. Példának az alábbi XML dokumentum szolgál:
<research>
    <alcohol id="00001">
        <name>Gin</name>
        <brands>
            <brand>Bombay Sapphire</brand>
            <brand>Kalumba</brand>
        </brands>
        <alcohol_content percent="37,5" />
        <coctails drinks="20">
            <coctail count="10">gin-tonik</coctail>
            <coctail count="6">Martini</coctail>
            <coctail count="4">Bronx</coctail>
        </coctails>
    </alcohol>
    <alcohol id="00002">
        <name>Almabor</name>
        <brands>
            <brand>Strongbow</brand>
        </brands>
        <alcohol_content percent="11" />
        <coctails drinks="30"></coctails>
    </alcohol>
</research>
 
A dokumentumnak az alábbi feltételeknek kell megfelelnie:
- a research elemben nulla, vagy annál több alcohol elem lehet
- a brands elemben egy, vagy annál több brand elem lehet
- az alcohol_content elem mindig üres, csak az attribútumjába kerül érték
- a coctails elemben nulla, vagy annál több coctail elem lehet
- a név szerint nem említett elemek mindegyikéből pontosan egyet kell megadni

 
DTD

Készíts a formátumhoz egy, a fenti követelményeket kifejező DTD-t.
XML dokumentum

Készíts a formátum használatának bemutatásához egy olyan XML dokumentumot, mely legalább 5 különböző alkoholfajta adatait tartalmazza. Az első két alkohol legyenek a fenti példában szereplők. Az attribútumok értékeiként hasraütésszerűen adj meg egész számokat.

A DTD-t társítsd az XML dokumentumhoz egy dokumentumtípus-deklarációban.
CSS stíluslap

Készíts az XML dokumentumhoz egy olyan CSS stíluslapot, mely az alkoholokat listaszerűen egymás alatt jeleníti meg a böngészőben. Az alkoholfajták az alábbi módon kell, hogy megjelenjen:A feladat kinézete

Ahol nincs coctail elem, ott CSS segítségével írjuk ki, a Nincs koktél szöveget (segítség: :empty tulajdonság). A brand elemek közé vesszőt szeretnénk rakni. Figyeljünk, hogy az utolsó elem után már ne rakjon vesszőt (segítség: :last-child). A stíluslapot társítsd az XML dokumentumhoz.
Megoldás feltöltése

Megoldásként három állományt (az XML dokumentumot, a DTD-t és a CSS stíluslapot) kell feltöltened. Ne csomagold össze az állományokat!
